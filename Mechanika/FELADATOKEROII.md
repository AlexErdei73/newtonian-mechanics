# Feladatok az erő témakörében II

## Példák
1. Egy fegyver csöve $70.0cm$ hosszú, a golyó tömege $20.0g$, a torkolati sebesség $600 \frac {m} {s}$. Mekkora a golyó gyorsulása a csőben? Mekkora erő gyorsítja a golyót? Mennyi idő alatt gyorsul fel a golyó a csőben?

Ez a feladat nehéznek tűnhet, hisz se a gyorsulás, se az idő nem ismert. Két egyenletünk van azonban. Egyik a gyorsulás, a másik az út kiszámítására. 

$$
a = \frac {v - v_0} {t}
$$

$$
s = v_0 \times t + \frac {a} {2} \times t^2
$$

Legyen a gyorsulás y, az idő pedig x, és helyettesítsük be az adatokat!

$$
y = \frac {600} {x}
$$

$$
0.7 = \frac {y} {2} \times x^2
$$

Egyenleteink átrendezhetők:

$$
xy = 600
$$

$$
1.4 = (xy)x  
$$

Behelyettesítve $xy$-t a második egyenletbe az első egyenletből:

$$
1.4 = 600x
$$

$$
x = \frac {1.4} {600} = 0.002333s = 2.333ms
$$

$$
y = \frac {600} {0.002333} = 2572 \frac {m} {s^2}
$$

$$
F_e = ma = 0.0200 \times 2572 = 51.44N
$$

Tehát a csőben a golyót $51.4N$ erő gyorsítja fel $2.33ms$ idő alatt.

2. A golyó egy fahasábba behatol $600 \frac {m} {s}$ sebességgel és $30.0cm$ távolságon fékeződik le. A golyó tömege $20g$. Mekkora a lassulás, a fékeződés ideje és a fékező erő a fahasábban?

$$
a = \frac {v - v_0} {t}
$$

$$
s = v_0 \times t + \frac {a} {2} \times t^2
$$

$$
y = \frac {-600} {x}
$$

$$
0.3 = 600x + \frac {y} {2} \times x^2
$$

$$
xy = -600
$$

$$
0.6 = 1200x + (xy)x
$$

$$
0.6 = 1200x - 600x
$$

$$
0.6 = 600x
$$

$$
x = 0.001
$$

Tehát a golyó 1.00ms alatt fékeződik le.

$$
y = \frac {-600} {0.001} = -600000 \frac {m} {s^2}
$$

Tehát a lassulás nagysága $600000 \frac {m} {s^2}$.

$$
|F_e| = m|a| = 0.02 \times 600000 = 12000N = 12kN
$$

Tehát a fékező erő nagysága $12.0kN$.

3. Egy vadászrepülőgép 600m hosszú kifutópályán száll fel $280 \frac {km} {h}$ sebességgel. Ha a gép tömege $17000kg$, mekkora a tolóerő a felszállásnál?

$$
a = \frac {v - v_0} {t}
$$

$$
s = v_0 \times t + \frac {a} {2} \times t^2
$$

$$
y = \frac {77.78} {x}
$$

$$
600 = \frac {y} {2} x^2
$$

$$
xy = 77.78
$$

$$
1200 = (xy)x
$$

$$
1200 = 77.78x
$$

$$
x = 15.43s
$$

$$
y = \frac {77.78} {15.43} = 5.041 \frac {m} {s^2}
$$

$$
F_e = ma = 17000 \times 5.041 = 85690N = 85.69kN
$$

A tolóerő tehát 85.69kN. Itt nem szabad elfelejteni a sebességet átváltani a feladatmegoldás elején.

***

### Feladatok

1. Egy $400 tonna$ tömegű vonat $108 \frac {km} {h}$ sebességgel halad. Vészfékezés során a fékek $200kN$ állandó fékezőerőt fejtenek ki. Számítsd ki a vonat lassulását! Mennyi idő telik el a teljes megállásig, és mekkora a fékút hossza?

2. Egy álló, $450g$ tömegű focilabdát a játékos úgy rúg el, hogy a lába $0.05s$ ideig érintkezik a labdával. A labda $30 \frac {m} {s}$ sebességgel repül el. Mekkora gyorsulást szerzett a labda az érintkezés alatt? Mekkora volt a rúgás átlagos ereje?

3. Egy íjász $70cm$ hosszan feszíti meg az íjat. A kilőtt nyílvessző tömege $50g$, és a kilövés pillanatában a sebessége $70 \frac {m} {s}$. Tételezzük fel, hogy a gyorsító erő állandó az íj teljes megfeszített hosszán. Mekkora gyorsulással indul a nyílvessző, és mekkora átlagos erőt fejtett ki az íj?

4. Egy repülőgép-hordozó anyahajón a gőzkatapult $90 méter$ hosszú úton gyorsítja fel a repülőgépet álló helyzetből $270 \frac {km} {h}$ sebességre. A repülőgép tömege $25000kg$. Mennyi ideig tart a gyorsítás? Mekkora a katapult által kifejtett átlagos tolóerő (a hajtómű tolóerejét most ne vegyük figyelembe)?

5. Egy $1200kg$ tömegű tesztautót $54 \frac {km} {h}$ sebességgel vezetnek neki egy falnak. Az autó eleje az ütközés során $0.6m$-t gyűrődik össze, amíg az utastér teljesen meg nem áll. Tekintsük a lassulást egyenletesnek a gyűrődés során. Mekkora lassulás éri az autót, és mekkora átlagos erő hat rá az ütközés alatt?