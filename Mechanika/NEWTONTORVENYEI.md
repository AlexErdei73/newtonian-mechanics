# Newton Törvényei

## A tehetetlenség törvénye

>**Minden test megtartja egyenesvonalú egyenletes mozgását, vagy nyugalmi állapotát, míg egy másik test erőt nem fejt ki rá.**

### Kísérlet
[Newton első törvénye az űrállomáson](https://www.youtube.com/watch?v=-luKN6mad5w)

A kísérlet világosan szemlélteti a törvényt, de ez nem volt mindig ilyen egyértelmű. Arisztotelész szerint a mozgás fenntartásához erőre van szükség. Például a lovaskocsi a lovak húzóereje nélkül hamarosan megáll, viszont a lovak húzóereje képes egyenletesen mozgatni. 
Galilei ismerte fel, hogy nem a mozgás fenntartása, hanem a megváltoztatása igényel erőt. A lovaskocsi azért áll meg, mert fékező erő éri a légelhlenállás és gördülési ellenállás formájában. Ezt a fékező hatást ellensúlyozza a lovak húzóereje. 

Azért választottuk az űrállomást, mert a testek lebegnek a súlytalanság állapotában, így súrlódás sincs, vagy az valóban elhanyagolható, eltekintve a kis sebességeknél kicsiny légelhlenállástól. Hasonlóan láttuk a törvényt a korábbi kísérletben is, amikor a légpárnás sínen a test egyenletesen mozgott. Itt is a súrlódást kiküszöböltük ki, amikor a sín vízszintes. A test egyenesvonalú, egyenletes mozgást végzett, amikor meglöktük és ez csak akkor változott, amikor a sín végével ütközött.

### Az inercia rendszer

Látni fogjuk hogy a tehetetlenség törvénye csak inercia rendszerben érvényes, általában a fizika más törvényeivel együtt. 

>**Inerciarendszernek nevezzük az olyan vonatkoztatási rendszert (koordináta rendszert), melyben a tehetetlenség törvénye érvényes. A fizika törvényei inercia rendszerekben érvényesek.**

A hirtelen gyorsuló, fékező vagy épp kanyarodó buszon az emberek alig bírnak kapaszkodni és előfordulhat, hogy szinte elrepülnek vagy épp még is sérülnek. Az ilyen busz nem tekinthető inercia rendszernek. 

Gyakorlatban a Földhöz rögzített koordináta rendszer sok esetben kielégítő pontossággal inercia rendszernek tekinthető, de a Föld tengely körüli forgása pontos kísérletekkel kimutatható, tehát ez nem tökéletes inercia rendszer. Az álló csillagokhoz rögzített koordináta rendszer inercia rendszer. Egy inercia rendszerben egyenes vonalban egyenletesen mozgó koordináta rendszer is inercia rendszer, amennyiben a rendszerek egymáshoz képest el nem fordulnak. 

## Newton második törvénye

>**A test gyorsulása egyenesen arányos a rá ható erők vektori eredőjével. Az arányossági tényező a test tömege.**

$$
F_e = ma
$$

Ebben az összefüggésben az $F_e$ eredő erő a testre ható erők vektoros összege. 

$$
\overrightarrow {F_e} = \overrightarrow {F_1} + \overrightarrow {F_2} + ... + \overrightarrow {F_n}
$$

Az erő tehát vektor mennyiség. Az erő egysége a Newton(N). $1N$ erő $1kg$ tömeget $1 \frac {m} {s^2}$ gyorsulással gyorsít.

$$
1N = 1kg \times 1 \frac {m} {s^2}
$$

### Kísérlet

[Newton második törvénye az űrállomáson](https://www.youtube.com/watch?v=sPZ2bjW53c8)

### Szimuláció

[Állandó erő gyorsító hatása](https://alexerdei73.github.io/physics-engine/project/#cb9b475b-53d9-4de4-8934-73b283fd0045)

A szimuláció bemutatja, hogyan gyorsul egy test, amelyre egyetlen erő hat. Az erő és a tömeg változtatható és ellenőrizhető az összefüggés.

## A hatás-ellenhatás törvénye

>**Ha egy test erőt fejt ki egy másik testre, akkor a másik test ugyanakkora, de ellentétes irányú erővel hat vissza a testre. Ez Newton harmadik törvénye.**

### Kísérlet

[A hatás-ellenhatás törvénye az űrállomáson](https://www.youtube.com/watch?v=dCF--YOjiOw)

[Walter Lewin demonstrálja a harmadik törvényt](https://www.youtube.com/watch?v=WmTt3CIJz_c)

