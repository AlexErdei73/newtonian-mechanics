# Mérések, mértékegységek

A mérés az mindig annak a megállapítása, hogy a mennyiség hányszorosa a mértékegységnek. 

Ha például lemérjük a szoba hosszát és azt találjuk, hogy 3 méter, az azt jelenti, hogy a méterrud háromszor fér el a szobában, hosszában fektetve egymás után.

Fontos megjegyezni, hogy a mennyiség mindig a mérték szám és a mértékegység szorzata. 
Például:\

$$
3m = 3 \times 1m
$$

Itt 3 a mérték szám és m a méter mértékegység jele. 3m úgy érthető, hogy a hosszúság a 3-szorosa az 1 méternek, vagyis a méterrud hosszának.

A mechanikában három alapmennyiségről beszélünk és ezek mérését illetve egységeit beszéljük meg.

## Alapmennyisegek

### Hosszúság
A hosszúság egysége a méter. Egy méter a Föld egyenlítőjének a 40 000 000-odik része. Úgy is mondhatjuk, hogy az egyenlítő hossza 40 000 km. 

Itt a méter 1000-szerese az egység, mely a kilométer nevet viseli. A kilo szorzó más egységekhez is hozzárakható, minden esetben 1000-szeres szorzó. A kilo szorzó jele k, amit a mértékegység jele (ez esetben m) elé írunk. Az ilyen szorzók elnevezése prefixum és ezeket egy táblázatban szokás összefoglalni, amelyet később bemutatunk.

Érdekességként megjegyezzük, hogy a méter fenti definíciója egy régebbi definíció. Ma a fény által egy másodperc alatt megtett távolság alapján definiáljuk, mivel ez igen pontosan mérhető, persze bonyolultabb eszközökkel, mint a méterrud.

### Idő
Régota felismerték, hogy a folyamatok összevethetők az alapján, hogy milyen gyorsan mennek végbe. Ez alapján mérhető az idő, amelyet kezdetben homokórákkal illetve vízórákkal mértek. Később egyre pontosabb órákat is készítettek, amelyek az inga lengésének alapján működtek. Az idő egységét is a Földhöz, pontosabban a Föld mozgásához rögzítették egészen az atomórák elterjedéséig. 

Az idő egysége a másodperc (szekundum, jele s). A másodperc a Föld egy teljes tengely körüli fordulatának (a Naphoz viszonyítva) a 86400-ad része. Úgy is mondhatjuk, hogy egy nap a 86400 s.

Másodperces inga: Az egy méter hosszú inga kis lengéseit kb. 2 s periódussal ismétlődnek, tehát fél lengés az egyik szélsőhelyzetből a másikig az kb. 1 másodperc.

Az inga lengések nem alkalmasak pontos definícióra, mivel az inga pontos periódusideje függ a földrajzi helytől, hőmérséklettől és még az inga lengés nagyságától is.

### Tömeg
A testek tömegét mérleggel hasonlítható össze. Ezek működése általában a testek súlyának összehasonlításán alapul. A súlyról később részletesen fogunk beszélni. Egyelőre elegendő annyit tudnunk róla, hogy a Föld felszínének közelében a testek nyugalomban tartásához a testet alá kell támasztani, vagy fel kell függeszteni. A test ilyenkor erőt fejt ki a felfüggesztésre vagy az alátámasztásra, mely a test tömegétől függ. A test nyomja az alátámasztást, vagy húzza a felfüggesztést és tömege ez alapján megmérhetö.

A tömeg egysége a kilogramm (kg). Egy kilogramm a tömege egy köbdeciméter kémiailag tiszta (desztillált) víznek 4 Celsius-fok hőmérsékleten.

Ez a definíció tartalmazza a térfogat fogalmát. A téglatestek térfogata az oldalai hosszainak szorzata. Mivel a kocka is téglatest, melynek oldalai egyenlő hosszúak, a térfogata is az oldalainak a szorzata. Egy köbdeciméter a térfogata az egy deciméter oldalú kockának. Egy deciméter az egy tized méter. Úgy is mondhatnánk, hogy 10 deciméter az egy méter. A köbdeciméter térfogategység másik elnevezése liter (l).

A definíció szintén tartalmazza a hőmérséklet fogalmát. A víz 4 Celsius-fok hőmérsékleten a legsűrűbb. Ez annyit jelent, hogy egy liter víz tömege 4 Celsius-fok hőmérsékleten a legnagyobb.

Ez a viszonylag bonyolult definíció régi. A 2019-ig elfogadott definíció a Párizsban őrzött platina henger tömegét fogadta el az egy kilogramm definíciójaként. Így nem volt szükséges hőmérséklet vagy térfogatmérés, de minden 1 kg-os etalonért mérésséel kellett hitelesíteni, összehasonlítva a Párizsban őrzöttel. A tömeg kismértékben változott az idő folyamán a szennyezés és kopás miatt. Ezért 2019-ben ezt a definíciót is megváltoztatták és a kilogramm definícióját a Planck-állandó méréséhez kötötték. Ezt 1:100 000 000 pontossággal ismerjük és értékét időben állandónak tekinthetjük. 